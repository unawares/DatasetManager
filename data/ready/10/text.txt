Он жетінші сөз
Қайрат, ақыл, жүрек үшеуі өнерлерін айтысып, 
таласып келіп, ғылымға жүгініпті. Қайрат айтыпты: 
«Ей, ғылым, өзің де білесің ғой, дүниеде ешнәрсе менсіз 
кәмелетке жетпейтұғынын; әуелі, өзіңді білуге ерінбей-
жалықпай үйрену керек, ол - менің ісім. Құдайға лайықты 
ғибадат қылып, ерінбей жалықпай орнына келтірмекте
менің ісім. Дүниеге лайықты өнер, мал тауып, абыұйыр 
мансапты еңбексіз табуға болмайды. Орынсыз, болымсыз 
нәрсеге үйір қылмай, бойды таза сақтайтұғын, күнәкәр-
ліктен, көрсеқызар жеңілдіктен, нәфсі шайтанның 
азғыруынан құтқаратұғын, адасқан жолға бара жатқан 
бойды қайта жиғызып алатұғын мен емес пе? 
Осы екеуі маған қалай таласады?» -депті.