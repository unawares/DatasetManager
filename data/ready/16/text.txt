бала талып қалады. Кемпір Төстікті бұрынғыдан да
жаман қарғап-сілейді:
- Қыршыныңнан қиылғыр, Төстік! Менің жалғыз балама әлің
жеткенше, айдалада тентіреп өлген сегіз ағаңның қураған
сүйегін тауып алсаң болмай ма? - дейді.
Кемпірдің сөзі Төстікке ой салады. Шешесінен ағаларын
сұрайды. Шешесі енді шынын айтады:
- Сегіз ағаңның бары рас еді, жұт жылы кетіп еді, содан
қайтқан жоқ, қайда жүргендерін білмейміз, - дейді. Төстік
ағаларын іздеу қамына кіріседі. Кемпір-шалға аң мен құстың
етін қақтап үйіп береді де, Төстік жолға шығады. Беліне
садақ байлап, қолына темір таяқ алады, аяғына етік киеді.
Ай жүреді, жыл жүреді, талай елді, талай жерді аралайды.
Жолдасы да - садағы, азығы да - садағы, жолында кез келген
аңды атып жеп отырады. Темір етіктен теңгедей, темір
таяқтан тебендей қалғанда, алыстан сағым көтерген бала
көрінеді. Өлдім-талдым деп келіп, белге шықса, қарауытқан
қалың жылқы көрінеді, жылқының ар жағында ел көрінеді.
Жылқыға келее, жылқының ішінде тігулі қара қос тұр. Қосқа
кірсе, асулы мосы, ілулі бақыр түр. Бақырдың іші піскен
етке толы екен. Төстік етке тойып алады да, елген қарай
жүреді. Төстіктің келген елі ас беріп жатыр екен.
"Ағаларымды осы астан іздеп көрейін", - деп асқа тігілген
қалың үйді жағалай қыдыра бастайды. Арықтаған, азған,
киімі жыртық-жыртық Төстікті ешкім ескермейді. Жаяу
жүрген адамды кім білсін. Сөйтіп келе жатса, табақшы
бір жерде: "Ерназардың сегізіне тарт, Ерназардың сезізіне
тарт", - деп шуылдасып жүр екен. "Ерназардың сегізін
көрейін", - деп үйге кірмек болса, табақшылар Төстікті
кейін қарай сүйреп, қақпайлай береді. "Қайыршы неме,
әлі етке тоймадың ба?"