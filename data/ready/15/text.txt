Кенеттен қоқиланып кеткен көршіміздің елін мен
жақсы білемін. Мектептен алған үстірт білімнің үстіне,
көрші елдің жай-жапсарын тереңірек пайымдайтын
бірталай кітап оқыдық. Шекара күзетінің басшылары
көрші елдің жайын жақсы білетін болыңдар деп
ылғи қадағалап қояды. Əсіресе, жат елдің əдет-ғұр-
пына тиіп кетіп, əдепсіз көрініп, өзің де қыл
үстінде жүресің. Кітапханамыз да кедей емес. Жа-
қын арада, бір саяси сабақта мен көрші еліміздің
жай-күйі туралы баяндама жасап ем. Барлық
мəліметтерді тексере келе, көп нəрселерге таң
қалдым. Өзгесін былай қойғанда, халық шаруасы
дейтін үлкен қордың өзінде береке жоқ екен. Он
адамның екеуі қайыршы, мың кедейге бір бай!
Барлық шаруасы тігісінен сөгіліп тұр екен.
Мен ес білгелі көрші елдің шаруасына не
жаңалық қосылғанын да білем. Бірінші дүние жүзі
соғысында бұл тақыр мұзға отырып қалған ел-
дердің бірі еді. Қазір орта қолды ғана тоқыма
фабрикалары бар. Оны да өзі жасай алған жоқ,
көршілері жəрдем етті. Рас, баяғыда бас киімдері
қоқайып тұратын екен, оны қазір тастапты.
Бірақ бастың өзі жаңарған жоқ, көздері əлі
баяғысындай бақырайып тұр. Жанжалы көп болған-
мен ұтысы жоқ, ұтылысы көп тарихына атақ
қосар еш нəрсе əлі қосылған жоқ.