Мүмкін, менің алдымда сағым теңізіндей 
құлпырып, алыстан қол бұлғап жаңа өмір
жатқан шығар. Мүмкін шарасы шайқалмаған 
ескі ауылдың ескі өміріне қанағат етпеген бала
ойы осындай бір себепті бұрыннан іздеп 
жүрген шығар. О да мүмкін, бұ да 
мүмкін.
Əйтеуір, қалаға қарай сызып келемін. 
Бақташыдан құтылған сиырлардың біразы егінге
қояр ма екен деген ой келеді. 
Жайық өзенінің жар қабағында, біраз 
сиыр биік егінде жүзіп жүр екен. Жоқ, мұ-
ным жарамайды, егінді бастырмауым керек 
деп ойладым. Кейін қарай қайта жүгіріп 
келіп, егінде жүрген сиырларды өзенге қарай 
беттетіп жібердім де қалаға қарай қайта 
салдым.
